### অথেন্টিকেশন এবং অথরাইজেশন বলতে কি বুঝায় ?
#### অথেন্টিকেশন (Authentication) কী?
অথেন্টিকেশন মানে হলো প্রমাণ করা যে, "আপনি আসলেই সেই ব্যক্তি তো?" সহজ ভাষায় বলতে গেলে, যখন আপনি কোন অ্যাকাউন্টে ঢোকার চেষ্টা করেন, তখন সিস্টেম আপনাকে জিজ্ঞেস করে আপনার পরিচয় কীভাবে প্রমাণ করতে পারবেন। যেমন ধরুন, পাসওয়ার্ড, ওটিপি (যেমন মোবাইলে আসা কোড), ফিঙ্গারপ্রিন্ট – এগুলো ব্যবহার করে অথেন্টিকেশন করা হয়।

**উদাহরণ**: ফেসবুকে ঢোকার সময় যখন আপনি ইমেইল এবং পাসওয়ার্ড দেন, তখন ফেসবুক নিশ্চিত হয় যে এই অ্যাকাউন্টের মালিক আপনি।

#### অথরাইজেশন (Authorization) কী?
অথরাইজেশন হলো, "আপনি কোন কোন জায়গায় ঢুকতে পারবেন, আর কি কি করতে পারবেন।" অথেন্টিকেশন হয়ে গেলে, সিস্টেম ঠিক করে দেয় আপনার কোন কোন ফিচার বা তথ্য অ্যাক্সেস করার অনুমতি আছে। সহজভাবে বলতে গেলে, আপনি কি করতে পারবেন আর কি পারবেন না, সেটা এখানে ঠিক করা হয়।

**উদাহরণ**: ফেসবুকে ঢোকার পর আপনি আপনার নিজের প্রোফাইল, ফ্রেন্ডলিস্ট দেখতে পারবেন, কিন্তু অন্য কারো প্রোফাইল এডিট করতে পারবেন না। অথরাইজেশন সেখানেই ঠিক করে দেয় যে আপনার অ্যাক্সেস কন্ট্রোল থাকবে কতোটা।

**অথেন্টিকেশন আর অথরাইজেশনের পার্থক্য**


অথেন্টিকেশন হলো "আপনি কে?"

অথরাইজেশন হলো "আপনি কি করতে পারবেন?"


**আমরা চেষ্টা করছি খুব দ্রুত পুরো ডকুমেন্টটিকে আপডেট করতে**